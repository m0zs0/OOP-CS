A lovesek.txt forrásállomány első sora tartalmazza a céltábla középpontjának koordinátáit (valós értékek). A második sortól időrendben a játékosok lövéseinek az adatai találhatók. A játékos nevét a lövésének x-y koordinátái (valós értékek) követik, az adatok pontosvesszővel vannak elválasztva:
28,95;31,6
Ricsi;26,99;33,0
Pali;27,45;33,1
1. Készítsen programot a következő feladatok megoldására, amelynek a forráskódját LezerLoveszet néven mentse el!
2. Hozzon létre saját osztályt Loves azonosítóval és definiáljon benne adattagokat a játékos nevének és egy lövés koordinátáinak eltárolására! A lövéseket sorszámmal kell majd ellátni, így ehhez is készítsen adattagot!
3. Készítse el az osztály konstruktorát, ami a forrásállomány egy sora alapján rögzíti a játékos nevét, a lövés koordinátáit és a lövés sorszámát. A forrásállomány egy sora és a lövés sorszáma legyenek a konstruktor paraméterei!
4. Olvassa be a lovesek.txt állományban található adatokat és tárolja el őket! A játékosok lövéseit tárolja listában, melynek a típusa Loves legyen!
5. Határozza meg és írja ki a minta szerint, hogy a játékosok hány lövést adtak le a játék során!
6. Készítsen Tavolsag azonosítóval valós típusú jellemzőt vagy metódust a Loves osztályban, mellyel meghatározza a céltábla koordinátái és a lövés koordinátái közötti távolságot a következő algoritmus szerint:
változó dx: valós := CéltáblaX - LövésX;
változó dy: valós := CéltáblaY - LövésY;
térj vissza Gyök(Négyzet(dx) + Négyzet(dy))
A céltábla koordinátáit átadhatja a kódtag paraméterében vagy tárolhatja az osztályban statikus típusú adattagként!
7. Határozza meg a céltábla középpontjához legközelebb eső (legpontosabb) lövés adatait és írja ki a minta szerint! Feltételezheti, hogy csak egy ilyen lövés van!
8. Készítsen Pontszam azonosítóval valós típusú jellemzőt vagy metódust a Loves osztályban, mellyel meghatározza egy-egy lövés pontszámát! A pontszámot a 10 - Tavolsag képlettel határozza meg! A pontszámot két tizedesjegyre kell a kódtagnak kerekítenie! Negatív pontszám nem lehet, ilyenkor a kódtag nulla értékkel térjen vissza!
9. Határozza meg és írja ki a minta szerint a nulla pontos lövések számát!
10. Számolja meg és írja ki a képernyőre a játékban részvevő játékosok számát a minta szerint!
11. Határozza meg játékosonként a leadott lövések számát! Megoldását úgy készítse el, hogy a játékosok nevei és száma nem ismert, de feltételezheti, hogy a számuk 2 és 10 fő közötti!
12. Számítsa ki az átlagpontszámokat, majd jelenítse meg a minta szerint!
13. Határozza meg a legmagasabb átlagpontszám alapján a nyertes játékos nevét! Feltételezheti, hogy nem alakult ki holtverseny. 


A játékosok 65 lövést adtak le a játék során.
A legpontosabb lövést Ricsi adta le, koordinátái: (29,39, 31,08).
A nulla pontos lövések száma: 14
A játékban résztvevő játékosok száma: 3
Leadottlövések száma:
        Ricsi 16 lövést adott le.
        Pali 29 lövést adott le.
        Gabi 20 lövést adott le.
Átlagpontszámok:
        Ricsi átlagpontszáma: 4,50.
        Pali átlagpontszáma: 4,28.
        Gabi átlagpontszáma: 3,12.
A nyertes játékos: Ricsi az átlagpontszáma: 4,50
Nyomj egy billentyűt a kilépéshez!


